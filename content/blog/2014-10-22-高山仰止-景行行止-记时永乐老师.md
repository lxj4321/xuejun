---
title: '高山仰止，景行行止：记时永乐老师 '
author: 刘学军
date: '2014-10-22'
slug: 高山仰止-景行行止-记时永乐老师
banner: "img/banners/7.jpg"
---
　　
&emsp;&emsp;惊闻噩耗，已是渐入深秋之时，神情恍惚间，仿佛又嗅到八年前初见先生时雨后泥土的气息，后便泣不成声！当是时也，先生博闻强识，誉满学界，已翩翩然儒者风范，却不曾想先生性情温润如玉，悉心教导，未有半分姿态，于学生宛若忘年之交，倾盖如故。  

　　初识先生时，惊叹于先生藏书之厚，残本，孤本，明清乃至宋版皆尽搜藏，常能一饱眼福。继而钦佩先生之学识，俨然已自成一家之说，却宛如谦谦君子，因材施教，润物无声。先生尤善旁征博引，搜古罗今，故常能指正谬误，推翻定论，推陈出新，自创乾坤。久之，学生遂能一改仰视之态度，无论书本教材，真理定论，亦或物欲贪念，世俗成见，皆平视之，未失本心也。至今，最为叹服者乃先生之德性也，不以世俗为然，排艰克难，遗世独立，臻于至善。先生之德性，犹如醇酒佳酿，初觉辛烈，历久弥香也。  

　　大学期间，与先生所交实属不多，却贵在真纯深刻。当是时也，学生成绩优异，先生亦寄予盈盈厚望。而于今，三十而立，却寸功未建，片言未立，何况乎德！思之复之，其憾有三：成绩优异，却追新求异，错选专业，误入迷途，终致学术一无所成，此其一也；理想高远，却耽于幻想，未能脚踏实地，身体力行，终致无所建树，此其二也。情致淳朴，却迷于表象，囿于现实，识有余而勇不足，终致心性未坚，此其三也。  

　　肄业之后，渐与先生失联，热情消退，理想不在，先生或已为生命中一过客而已。唯有噩耗传来，才幡然顿悟，先生之于我，竟如此之重要。先生之教诲如若醍醐灌顶，使我迷途知返。今先生溘然长逝，虽未能克继先生之事业，先生之德行亦我辈学习之榜样也。呜呼哀哉，先生英年早逝，我辈无不痛惜！未曾珍惜先生之悉心教导，必将践行先生之谆谆教诲，九死无悔，不负师恩！愿先生一路走好。 

　　　　　　　　　　　　　　　　　　　学生刘学军于2014年10月

>## 河北大学时永乐教授墓志  
孙微 撰  
　　时先生讳永乐，河北博野人也。系宗夷齐，申叔之裔。公挺生盛时，学诗秉礼，进德修业，终自树立。自公元一九八二年起，执教席于河北大学数十年。播芬芳于桃李，传薪火于莫继。公以命世之才，温润之性，钻研坟典，昼之不足，继之以夜。识洞天幾，学穷史氏。尝慨文献之无徵，遂乃苦心孤诣，广事搜求。捐微俸于缥缃，致囊空而未悔。风雨晨昏，手胼足胝。鲁殿之灵光独存，孔门之丘索出壁。终致插架万轴，部分帙列。甲乙丹黄，手泽殆遍。王仲任之学博，良有以也；李邺侯之藏富，岂徒然哉！挽斯文之既倒，续文化之馀脉。晚为醇儒，立德树人。乐引后进，即之也温。担簦问道，几充巷闾。少长贤肖，执经环列。门下诸贤，粲然称备。粤以公元两千零一十四年十月甲寅，遽遭不讳，春秋五十有八。呜呼！哲人其萎，梁栋其坏。天丧斯文，秋风洒泪。琴瑟罢鸣，骨肉泣血。学林纷以贾谊文章，未尽其才；伏生传书，存亡续坠。诸生咸以寸晖之情难报，结草之心未已。徒怀函丈之思，岁月荏苒；兼忆抚顶之景，乃至泣下。伤彼骏骨，痛失龙媒。悲群经之无主，哀玉山之已颓。即以某年某月某日，卜葬于某地之原，礼也。凄露寒烟，下泉珠玉。列树丰碑，永瞻清范。敢述铭曰：  
　　圣人之裔，挺贤良兮。执教无悔，播芬芳兮。  
　　究心典籍，续存亡兮。箪食瓢饮，如琼浆兮。  
　　令德如玉，拟珪璋兮。昊天不惠，妒乘黄兮。  
　　神游乐国，大道藏兮。勒铭泉谷，庶久长兮。  
